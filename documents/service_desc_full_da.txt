SensibleDTU er et stort tværfagligt og grundvidenskabeligt projekt, der drejer sig om at ﬂytte grænserne for en kvantitativt funderet forståelse af sociale systemer. Indtil videre har forskningen i sociale netværk drejet sig om at forstå netværk, som de udspiller sig på en enkelt kommunikationskanal (f.eks. Facebook). 
</br>
</br>
Vi mener, at studier baseret på data fra en enkelt kommunikationskanal er problematiske. 
Interaktioner mellem mennesker udfolder sig på mange forskellige måder: God gammeldags samtale ansigt-til-ansigt er stadig uundværlig, vi taler i telefon, sender SMSer, skriver emails og bruger instant messaging og sociale netværk. Hypotesen her er, at for virkelig at forstå sociale systemer, er vi nødt til at indsamle data fra alle vore kommunikationskanaler samtidig - og blandt en stor gruppe mennesker. 
</br>
</br>
Projektet udstyrer alle deltagere med moderne smartphones, der dynamisk indsamler det sociale netværk, henover de kanaler, som er nævnt ovenfor.
</br>
</br>
Ved at trykke på knappen nedenfor kan du tilmelde dig SensibleDTU.
